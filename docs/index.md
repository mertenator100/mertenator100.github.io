# Fading Suns: Vieraita avaruudesta

Tämä on Fading Suns -kampanjan *Vieraita avaruudesta* kotisivu. Tämän pitäisi kiinnostaa lähinnä kampanjan pelaajia.

## Fading Suns

Fading Suns on Holistic Design Inc:n vuonna 1996 julkaisema roolipeli, josta ollaan tätä kirjoittaessa vuonna 2020 saamassa (vihdoin) julkaisemassa neljäs laitos Ulisses Spielen toimesta. Vuonna 1997 julkaistiin myös samaan maailman sijoittuva, jonkinlaista kulttimainetta nauttiva, PC-strategiapeli Emperor of the Fading Suns. Tämän kampanjan osalta on käytössä pelin neljännen laitoksen taustatarina vuoteen 5020 asti (kätevästi ja varmasti aivan sattumalta pelin nykyhetki on tasan 3000 vuotta tulevaisuudessa) ja vähän vaihtelevasti ja soveltaen pelin ensimmäiseen ja toiseen laitokseen vuosina 1996-2003 julkaistuja lähdeteoksia. Tästä lisää *Maailma*-sivulla.

Fading Sunsin sääntöjärjestelmän *Victory Point* -systeemin asemesta kampanjassa käytetään sääntöinä tuttua ja turvallista Over The Edge -sääntöjärjestelmää niin, että kaikenlaisten mystisten hokkuspokkus-voimien käyttöön sovelletaan ohjeellisesti Fading Sunsin mystisten hokkuspokkus-voimien kuvauksia. Tästä (vähän) tarkemmin *Säännöt* -sivulla.

Linkkejä:

* [Fading Suns fandom wiki](https://fadingsuns.fandom.com/wiki/Main_Page) - paljon tietoa vapaaehtoisvoimin koottuna. Varmaan enimmäkseen ihan lähdekirjoihin perustuvaa, mutta seassa voi olla muutakin. Suosittelen katsomaan lähinnä eri faktioiden peruskuvaukset, muuten todennäköisesti tiedätte/muistatte maailmasta enemmän kuin pelinjohtaja.
* [Jumpweb](https://www.deviantart.com/steffenbrand/art/Jumpweb-Map-for-Fading-Suns-852181853) - joku on vääntänyt ihan kauniin kartan. Tämä on tunnettu maailma - erilaisissa lisäosissa on esitelty muitakin planeettoja, mutta nämä ovat ne planeetat ja hyppyportit joista jonkin verran maailmaa tuntevat hahmot saavat kaivettu helposti tietoja.
* [Rpg Library Open content - Warp](https://ogc.rpglibrary.org/index.php?title=WaRP_System) - OtE:n systeemi wiki-muodossa.
* [Warp system reference document](https://i.4pcdn.org/tg/1380922493796.pdf) - OtE:n systeemi pdf-muodossa.