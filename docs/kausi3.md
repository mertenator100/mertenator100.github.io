# Kolmas kausi: Paikallispolitiikkaa

## Johdanto

Hahmot ovat laskeutuneet ja tutustuneet Rhojamariin, maailmaan jonka aika ja tunnettu avaruus unohti - joka, toisin sanoen, jäi suljetun hyppyportin taakse toisen tasavallan romahtaessa. Uudelleen avautuneen portin takaa löytyi maailma, joka on hämmentävällä tavalla tuttu; kuin sellofaaniin kääritty otos vuosisatojen takaa, mutta kuitenkin yllättävän samanlainen muiden tunnettujen maailmojen kanssa jotka ovat käyneet läpi omat pimeät vuosisatansa romahduksen jälkeen.

Laskeutumisensa jälkeen hahmot ovat tutustuneet Barinin kylän ympäristöön ja asukkaisiin, sekä suorittaneet avustaneet kylän voutia lopettamalla pohjoisesta pakolaisten mukana etelään tulleen Paroni Boramin terrorin. Boram menetti päänsä ja hahmot saivat puhuttua tämän entisen vartiokaartin jäsenistä koostuneen joukon pääosin puolelleen. Joukkoja johtaa luutnantti Patel, Boraminen entinen vartiokaartin kapteeni.

Rhojamarin kiertoradalla päivystyt aluksen miehistö teki muutama päivä takaperin häiritsevän havainnon; planeetalle laskeutui toinenkin alus joka saapui hyppyportin suunnalta - mahdollisesti siis tunnetusta avaruudesta kuten hahmotkin. Samoin kiertoradalta oli nähtävissä kirotun maan yllä liikkuvat pilvimassat ja myrskykeskukset, sekä muutama räjähdyksiltä vaikuttanut valonvälähdys läheltä entisiä Boramin maita. Luutnantti Patel on johdattanut joukkonsa kirotun maan rajalle ja leiritytynyt sinne, noin hieman alle päivän matkan päähän Boramin entisistä tiluksista.

## Kirottu maa

Kirottu maa ympäröi Armonesen herttuakuntaa joka puolelta ja se on viimeisten vuosikymmenten aikana laajentunut (tai Armonese supistunut, miten päin asiaa nyt haluaa katsella) säännöllisen epäsäännöllisesti. Ensin se oli vain herttuakunnan eteläpuolisten, asuttamattomien alueiden vitsaus, sitten se laajentui katkaisemaan pääsyn itäiselle merelle ja jyräsi alleen rannikon kalastajakylät. Sitten se laajeni jälleen etelässä ja pohjoisessa, pääsääntöisesti asuttamattomilla alueilla. Viimeisten vuosien aikana kirottu maa on laajetunut ympäröimään koko herttuakunnan työntyen kapeana kaistaleena läpi läntisten alueiden, käytännössä erottaen rajakahakoita käyvät Armonesen ja Kurakin joukot tehokkaasti toisistaan. Pohjoisessa Kirottu Maa laajeni yllättäen Rurin provinssin pohjois-osaan, missä sen alle jäi käytännössä koko Boramin paronikunta ja sen raja-alueet pohjoisessa.

## Boramin paronikunta

<img src="/img/boram_lands.jpg" alt="Boramin maat" title="Boramin maat" width="400" height="400" />

Boramin Suvun läänitykset - tuttavallisemmin tunnettu Boramin paronikuntana - alkavat hieman nykyisestä Kirotun maan rajasta pohjoiseen. Parokunta oli hyvin harvaan asuttu, vielä väljemmin kuin etelämpänä sijaitsevat kreivi Pulagin maat Ghazinin ympärillä, maanviljelykset keskittyessä muutaman suuremman kylän ympärille. Valtaosa paronikunnasta on metsäistä ja kukkulaista maastoa, hyvää metsästysmaata. Merkittävä osa paronikunnan asukkaista elättikin itsensä vähintään osittain esimerkiksi turkismetsästyksellä. 

Boramin suvun tilukset sijaitsevat pienen järven rannalla, ja sen sekä läheisen toisen järven rannalta löytyy koko paronikunnan suurimmat asutuskeskukset, Vanha- ja Uusikylä. Kyliä ympäröivät pienet viljelysmaat joita tavattiin hoitaa enemmän tai vähemmän yhteismaana - raukoilla rajoilla ei liiemmälti ole traktoreita tai muita koneita, ja varaosat on jouduttu tuomaan kaukaa Ghazinista asti. Vanhakylä on ollut enemmän Paronin, tämän vartiokaartin ja muiden silmäätekevien asuinaluetta, kun taas Uudessakylässä sijaitsi paikkakunnan majatalo. Asukkaita on parhaimmillaankin ollut muutamia satoja. 