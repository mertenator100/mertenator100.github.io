# Toinen kausi: Vieraita avaruudesta

# Johdanto

Urheat päähenkilömme ovat saaneet erilaisten enemmän ja vähemmän päivänvaloa kestävien tapahtumien jälkeen saaneet haltuunsa paitsi edesmenneen Paroni Percivalin hallussa olleen hyppyavaimen, myös "löytäjä saa pitää" -periaattella haltuun otetun aluksen joustavine pilottipalveluineen. He ovat tehneet mukaan sattuneen Lady Josephinen avustuksella yhteistyö- ja avunantosopimuksen Hawkwoodien suvun kanssa, ja luovuttaneet hyppyavaimen näiden haltuun. Vastineeksi tästä väliaikaisessa, mutta
täysin hallinnassa olleessa likvideettipuutoksen tilassa olleet Moroderin veljekset - siis kunnioitetun Moroderin aatelissuvun vesat - ovat lunastaneet suvun tilukset Shaprutilla ja palauttaneet suvun kunnian (joka ei missään nimessä ole ollut kadoksissa, vaan hyvässä säilössä).

Onnenkantamoiset eivät päättyneet tähän: veljesten ja miekkamestari Stoken uskomattomien neuvottelutaitojen ansiosta ryhmä aluksineen on saanut kunnian avustaa Hawkwoodien sukua hyppyavaimen salaisuuksien selvittämisessä. Hawkwoodien valistunut arvaus on, että avaimella voitaisiin avata jokin vuosisatoja suljettuna ollut 
hyppyreitti, jonka takana odottaa kuka ties millaisia rikkauksia/salaisuuksia/mahdollisuuksia/ongelmia.

## Vielä uudelleen nimeämätön League Explorer -tyyppiluokan alus

Paljon maailmoja nähnyt, ja varmasti muutamassa laittomassakin puuhassa mukana ollut alusvanhus on saanut uuden maalipinnan ja sitä on konfiguroitu uudelleen pitkän
matkan tiedusteluretken tarpeisiin.

### Miehistö

**Luutnantti Chad Masters**

<img src="/img/chad.jpg" alt="Chad" title="Chad" width="200" height="200" />

Aluksen pilotti, luutnantti Chad Masters, ei ollut lentäjäkurssinsa priimus eikä varsinasesti Charioteers-killan mainosmateriaalin ykkösnimiä, mutta hän on hyvin joustava
toimeksiantojensa suhteen. Jos niistä saaduilla tuloilla pystyy kustantamaan vaativan elämäntavan, ovat keikat yleensä tervetulleita ja hyviä. Chad on oikeastaan aika 
mukava veikko silloin kun sattuu saamaan keskimääräistä parempaa palkkaa palveluksistaan, ja varsin mukiinmenevä (monellakin tavalla) pilotti. Hänellä on myös kokemusta
taistelulentämisestä, mutta ei puhuta siitä silloin kun virkavalta on paikalla.

**Aliluutnantti Harya Maschadan**

<img src="/img/harya.jpg" alt="Harya" title="Harya" width="200" height="200" />

Aluksen navigaattori, vastikään kilta-akatemiasta valmistunut kokematon pilotinalku. Harya on valmis seikkailuun.

**Pääinsinööri Zhu Al-Mashud**

<img src="/img/zhu.jpg" alt="Zhu" title="Zhu" width="200" height="200" />

Aluksen pääinsinööri Zhu Al-Mashud on taitava mekaanikko ja kova nainen pelaamaan uhkapelejä, sekä harrastuksena että työkseen - koska jostainhan niihin harrastuksiin pitää saada pääomaa.

**Kersantti Harold Abbott**

<img src="/img/abbott.jpg" alt="Abbott" title="Abbott" width="200" height="200" />

Kersantti Abbott, entinen Moshalan seitsemännen rykmentin ryhmänjohtaja, teki pitkällä sotilasurallaan vain yhden virheen - noudatti myöhemmin tappiolle jääneen komentajan käskyjä. Tehtävistään vapautettu kersantti on kuitenkin löytänyt uuden työnantajan ja johtaa pientä viiden hengen turva-osastoa.

# Terracorp

Terracorp oli Diasporan aikaan perustettu monialayritys. Yrityksen perustajaksi on nimetty kreivi Jaques Koch-Pinault, ja yrityksen nimen katsotaan liittyneen Koch-Pinaultin suvun juuriin eräänä vanhan maan mahtisukuna. Terracorp investoi aikanaan runsaasti maankaltaistamisteknologiaan, maanviljelykseen sekä tavarankuljetukseen ja sitä pidettiin aggressiivisena riskisijoittajana, jonka kohteena olivat etenkin potentiaalisiksi maankaltaistamisen kohteiksi luetut uudet maailmat. Terracorp investoi isosti Rhojamarin maailman maankaltaistamiseen ja markkinoi planeettaa valtavana saavutuksenaan, siirtäen sinne myös omien yksiköidensä toimintoja. Toisen tasavallan luhistuminen, sitä seurannut sekasorto ja lukuisten hyppyporttien - muun muassa Rhojamarin - sulkeutuminen ajoi Terracorpin lopulta konkurssiin.

# Kurak Holdings

Rhojammariin investoi myös toinen suuri monialayritys, Kurak Holdings, jonka keskeistä liiketoimintaa oli etenkin valmistava teollisuus ja pinta-alusten rakennus. Kurak oli huomattavasti Terracorpia pienempi yritys, mutta myös tunnettu joskus holtittomaksikin kutsutusta riskisijoittamisesta ja hyvin aggressiivisesta strategiastaan.

# Rhojamar

<img src="/img/rhojamar_large.png" alt="Rhojamar" title="Rhojamar" width="800" height="800" />

Rhojamar on Diasporan vuosina löydetty elinkelpoinen planeetta, joka ei kuitenkaan ollut varsinaisesti ihmisasutukselle kelpaava. Diasporan vuosina planeetalle tehtiin joitain maankaltaistamista, jonka seurauksena planeetalla syntyi vakaa, ihmiselämälle kelvollinen mutta melko haastava ilmakehä, flora ja fauna. Toisen tasavallan aikana, maankaltaistamisteknologian kehityttyä suurin harppauksin, Rhojamariin asennettiin uudet maankaltaistamislaitteistot joiden avulla planeetalle saatiin hyvinkin maankaltainen ympäristö. Diasporan ja toisen tasavallan ensivuosina planeetan pysyvä asukasluku voitiin laskea korkeintaan kymmenissä tuhansissa, joka työskenteli pääsääntöisesti teollisuuden ja tutkimuksen parissa. Maankaltaistamisen toisen aallon alettua asukasluku nousi tasaisesti. Tasavallan romahtaminen ja sitä edeltäneet sekasorron vuosikymmenet sattuivat kuitenkin juuri Rhojamarin potentiaalisiin suuruuden päiviin, eikä planeetan väkiluku koskaan ehtinyt kehittymään lähellekään sellaisia lukemia kuin establisoituneemilla keskusplaneetoilla. Hyppyportin sulkeuduttua vuoden 4100 tienoilla Rhojamarista jäi tunnettuihin maailmoihin lähinnä hyvin lyhytaikainen muisto eräänlaisena unelmien rajaseutuna, millaisena planeettaan sijoittaneet yhtiöt olivat sitä markkinoineet.

Rhojimarin valtiot ovat kaikki ruhtinaskuntia, vaikka käytännössä ne lienevät paljon lähempänä kuningas-, tai Kurakin tapauksessa keisarikuntia. Tämä on todennäköisesti jonkilainen jäänne ajasta jolloin keskeiset aatelissuvut hallitsivat ennen tasavallan aikaa useampia aurinkokuntia, ja yksittäiset planeetat tavattiin läänittää sukujen prinsseille, tai arkkiherttuoille ja herttuoille.

## Kurak

Kurakin suurherttuakunta on planeetan suurin ja teollistunein valtio, ja se kattaa valtaosan Kurakin mantereesta sekä jonkin verran Terracorpin mantereen länsirannikosta. Sekä mantereen että valtion nimi on johdettavissa yhdestä tasavallan aikaisen keskisuuren megakorporaation, Kurak Holdingsin nimestä. Kurak on iso valtio ja sitä on vaikea kuvata yksittäisillä tunnelmakuvilla, mutta keskeisimmät alueet voisi mieltä tuokiokuviksi jostain Itä-Euroopasta, jossa Vanhan Euroopan kaupungit kohtaavat modernimman betonibrutalismin. Samalla tapaa Kurak on jonkinlainen epäpyhä liitos alkavan teollistumisen ajan aatelistoa ja tehokkaalta näyttävää suunnitelmataloutta. Kurakin armeija on suuri, mutta hyvin neuvostomaisesti varusteltu; kun on ase, ei ole ammuksia, ja toisinpäin. Se on kuitenkin selvästi planeetan suurin sotilasmahti. Kurakia hallitsee arkkiherttua Reno van Kurak.

**Arkkiherttua Reno van Kurak**

<img src="/img/reno.jpg" alt="Reno" title="Reno" width="200" height="200" />

## Suramalian

Suramalian ruhtikaskunta on pieni valtio Kurakin mantereen länsirannikolla, ja se kattaa tasavallan aikaisen avaruuskeskuksen ympäröivän alueen. Toisin kuin muut ruhtikaskunnat, Suramalian lienee saanut alkunsa avaruuskeskuksessa vaikuttaneiden pienempien yhtiöiden vaikutuksesta. Avaruuskeskuksen laaja alue on enimmäkseen raunoina ja ruhtinaskunnan aateliset asuvat asuvat pienissä kaupunkivaltioissaan, joten tunnelmaltaan Suramalian muistuttaa vähän jotain dystooppista keski-aikaa.

## Armonese

Armonesen ruhtinaskunta sijaitsee Terracorpin mantereella, joka kuitenkin puhekielessä usein kääntyy niin ikään Armoneseksi. Mantereen alkuperäinen nimi on johdettavissa toisesta Rhojamariin sijoittaneesta megakorporaatiosta, Terracorpista, jonka myös käynnisti planeetan toisen maankaltaistamisen. Armonese on planeetan valtioista selvästi lähimpänä tasavallan aikaan markkinoitua ideaalia, sillä se on enimmäkseen eräänlaista harvaanasuttua rajaseutua, rakennetun infrastruktuurin keskittyessä muutaman suurimman kaupungin välimaastoon.

Rajaseudun voisi mieltää olevan tunnelmaltaan lähellä Yhdysvaltojen sisällisotaa seurannutta aikaa, kuitenkin sillä poikkeuksella että teknologian (varsinkin aseiden) osalta ollaa lähempänä mantereen asuttamisen alkuvaiheita. Pyssyjä on olemassa, mutta ne ovat paljon harvinaisempia, ja paikalliset militiat ja vastaavat suosivat vielä perinteisempiä aseita. Rajaseutujen harvoista kaupungeista löytyy höyrykäyttöisiä raitiovaunuja ja jopa joitain automobiileja. Suuremmat kaupungit ovat jonkinlainen sekoitus 1900-luvun pienempiä kaupunkeja eri aikakausilta niin, että yleensä kaupungit ovat rakentuneet tasavallan aikaisten rakennuskeskittymien ympärille. 50-70 -lukua muistuttavan matalan rakennuskannan välistä saattaa siis kurkistaa enemmän tai vähemmän hyvin säilynyt futuristinen lasipalatsi.

### Kuzg

<img src="/img/kuzg.jpg" alt="Kuzg" title="Kuzg" width="400" height="400" />

Armonesen pääkaupunki.

### Ghazin

<img src="/img/ghazin.jpg" alt="Ghazin" title="Ghazin" width="400" height="400" />

Rurin provinssin pieni pääkaupunki. Rur on valtava, hyvin harvaan asuttu alue Armonesen pohjois-osassa. Provinssia hallitsee kreivi Charles Pulag.

**Kreivi Charles Pulag**

<img src="/img/charles.jpg" alt="Charles" title="Charles" width="400" height="400" />

### Barin

<img src="/img/barin.jpg" alt="Barin" title="Barin" width="400" height="400" />

Ghazinista lounaaseen sijaitseva kylä. Kylää johtaa Ghazinin sheriffin apulainen, vouti Margaret Schulz.

**Vouti Margaret Schulz**

<img src="/img/margaret.jpg" alt="Margaret" title="Margaret" width="200" height="200" />

### Grummarin maatila

<img src="/img/homestead.jpg" alt="Maatila" title="Maatila" width="400" height="400" />

Keskikokoinen maatila Barinin lähistöllä.

### Henkilöitä

**Karl Grummar**

<img src="/img/karl.jpg" alt="Karl" title="Karl" width="200" height="200" />

**Ben Grummar**

<img src="/img/ben.jpg" alt="Ben" title="Ben" width="200" height="200" />

**Paroni Boram**

<img src="/img/boram.jpg" alt="Boram" title="Boram" width="200" height="200" />

**Micke, Boramin apulainen**

<img src="/img/micke.jpg" alt="Micke" title="Micke" width="200" height="200" />

**Patel, Boramin luutnantti**

<img src="/img/patel.jpeg" alt="Patel" title="Patel" width="200" height="200" />

**Boramin miehiä**

<img src="/img/boramband.jpg" alt="Boramin miehet" title="Boramin miehet" width="400" height="400" />

# Teknomaagit

**M19 Iskuvasara**

<img src="/img/airship.jpg" alt="Iskuvasara" title="Iskuvasara" width="400" height="400" />

**Kapteeni Juliet Hamms**

<img src="/img/juliet.jpg" alt="Juliet" title="Juliet" width="400" height="400" />

**Kersantti Agnus Muckman**

<img src="/img/agnus.jpg" alt="Agnus" title="Agnus" width="400" height="400" />