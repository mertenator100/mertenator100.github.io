# Säännöistä

## Hahmonluonti

Tässä kampanjassa sovelletaan Over The Edgen (todennäköisesti kaikille pelaajille tuttuja toisen laitoksen) WARP-sääntöjä; ne ovat mukavan vapaamuotoiset, toimivat osaltaan hahmon kuvauksena ja ne on helppo oppia. Jätetään taktisemmat ja raskaammat säännöt muihin peleihin (ja/tai toisille pelaajille). 

Hahmoille valitaan yksi keskeinen piirre (central trait) ja kaksi sivupiirrettä (side traits), sekä yksi tai useampi negatiivista piirrettä (flaws). Jonkin piirteistä olisi hyvä kuvata *kuka* hahmo on, eli aatelisella yksi piirre voisi ainakin sivuta hänen aatelisuuttaan, kiltalaisella piirre voisi kuvata hänen osaamistaan (ja samalla ehkä kiltaa), papilla vähän viitata mihin sektiin tämä kuuluu. Pakollista tämä ei ole, hahmolappuun voi toki vain kirjoittaa hahmon ammatin - tällöin on tuiki tavallinen ammattinsa tai asemansa edustaja. 

Lisäksi perussäännöistä poiketen voit käyttää kaksi *optiota*, joilla voi ostaa tasoja vaikutusvallassa, voimassa tai tuurissa, tai sitten voit käyttää molemmat optiot ja ottaa hahmolle kolmannen sivupiirteen.

Piirteiden tärkein tehtävä on kuvata *kuka* hahmo on ja mitä tämä osaa. Eli ei tehdä piirteistä tylsiä tyyliin *Decados-aatelinen, osaa aatelishommat*, vaan aiemmissa OtE:n sääntöjä käyttäneissä peleissä syntyneissä hyvissä käytännöissä. Tässä nyt vaahdotaan vaikutusvallasta ja voimista lähinnä sen takia että ne tulee hahmoa luodessa tarvittaessa huomioitua, ollaan kuitenkin sääty-yhteiskunnassa jossa uskovaiset oikeasti kävelee (joskus) vetten päällä. Koska niiden käsittely piirteinä johtaisi todennäköisesti juuri tuollaiseen typistettyyn kuvailuun, hoidetaan homma mieluummin erillisillä nakkuloilla.

Kertauksena:

1. Keksi keskeinen piire.
2. Keksi kaksi sivupiirrettä.
3. Keksi yksi tai useampi negatiivinen piirre.
4. Käytä kaksi optiota: Keksi kolmas sivupiirre tai sijoita kaksi pistettä vaikutusvaltaan, voimaan tai tuuriin haluamallasi tavalla. Vaikutusvalta, voima ja tuuri ovat aina vähintään 1, joten kahdella pisteellä voit vaikkapa hankkia vaikutusvallaksi 3 tai tai vaikutusvallaksi 2 ja voimaksi 2.

### Keskeinen piirre  (4d)

Jos keskeinen piirre sisältää viittauksen aatelisarvoon tai papin senioriteettiin/asemaan sektissään, kuvaa tämä piirre silloin vaikutusvallan osalta *paikallista* vaikutusvaltaa. Mikäli keskeinen piirre on esimerkiksi "Peräseinäjoen Kreivi", on hahmo todellakin korkea-avoinen aatelinen ja aateluuteen liittyviissä asioissa hän on hyvin taitava (lahjakas ratsastaja, verraton miekkamies ja kova tyyppi metsästämään kettuja), mutta Peräseinäjoki on Peräseinäjoki, eikä jollain toisella planeetalla ole siitä kuultukaan - kontaktit rajoittuvat omaan sukuun ja pääasiassa Pohjanmaan suurruhtinaskuntaan. Sama juttu Peräseinäjoen Arkkipiispalla. Kiltalaisella joka on hävittäjäpilottina piirun verran Luke Skywalkeria parempi ei todennäköisesti ole omaa avaruusalusta, eikä noin kaluunoiden puolesta ole luutnanttia parempi.

### Sivupiirteet (2x3d)

Samat kuin keskeisissä piirteissä, mutta hahmo ei vain ole niin korkea-arvoinen tai ihan yhtä taitava. Peräseinäjoen Paroni.

### Negatiivinen piirre (1)

Myös tämä voi toki kuvata hahmon asemaa. "Peräseinäjoen vihattu ja brutaali paroni".

### Vaikutusvalta (1-3 pistettä)

Vaikutusvalta kuvaa hahmon *suhteellista vaikutusvaltaa*. Mikäli siihen ei osta lisää tasoja on vaikutusvaltaa 1 taso, joka kuvaa sellaista vaikutusvaltaa, kontaktien määrää ja asemaa maailmassa kuin mitä hahmon piirteistä voisi päätellä. Jos hahmon keskeinen piirre on *"keskeinen Hawkwood-kreivi"*, on tällä joka tapauksessa aika pirusti vaikutusvaltaa vaikka yhtään lisätasoja ei ostaisikaan. Lisätasoilla sitä voi sitten laajentaa vaikkapa laajoihin kontakteihin joita on saanut toimittuaan diplomatiatehtävissä.

1. Normaali - vaikutusvaltaa, kontakteja, feimiä sen verran kun hahmolla asemansa puolesta voisi arvella olevan.
2. Merkittävä - paikallinen suuruus, josta tiedetään muuallakin. Laajasti kontakteja omissa piireissään, jonkin verran kontakteja piirien ulkopuolella (esimerkiksi joku aatelinen on insinöörille palveluksia velkaa, tms). Hahmolla saattaa olla käytettävissään avaruusalus.
3. Huomattava - hahmo on keskeinen tekijä tunnetussa maailmassa ja/tai omaa todella laajat kontaktiverkot ja/tai todella paljon omaisuutta ja resursseja. Hahmolla voi olla oma avaruusalus miehistöineen.

### Voimat (1-3 pistettä)

Voimat kuvaavat hahmon uskon määrää, ja tässä tapauksessa hahmon kykyä manifestoida uskoaan tekemällä ihmeitä. Joillain harvoilla henkilöillä voi olla PSI-voimia, jolloin tämä kuvaa niiden voimakkuutta. Hahmo, jolla on Voima 1, ei ole merkittävää kykyä manifestoida uskoaan, eikä tällä ole PSI-voimia. Pappi, jolla on Voima 1, voi kyllä hyvin toimia pappina ja toimittaa virkaansa, mutta varsinaisiin ihmetekoihin hän ei pysty. Rukous saattaa nopeuttaa parantamista, äkäinen avestiitti on vaarallinen voimista riippumatta ja taisteluveljen miekka lohkoo kyllä epäuskoisia ihan normimoodissakin.

1. Normaali ihminen. Tavallinen pappi, munkki tai inkvisiittori.
2. Merkittävä. Uskossaan vahva, kykenee merkittäviin ihmetekoihin joskin sektinsä oppien rajoissa, ja aika laajasti vähemmän merkittäviin ihmetekoihin. Taisteluveli pystyy siis ihmeellisiin tekoihin taistelutilanteessa, mutta ei ehkä ihan samanlaisiin ihmeparantelimisiin (paitsi ehkä jos toveri on kuolettavasti haavoittunut **taistelussa**). Vastaavat PSI-voimat olisivat jonkin yksittäisen polun hallitseminen.
3. Huomattava. Tuleva pyhimys, kykenee ihmetekoihin jotka voivat olla melkein mitä vain (mutta manifestoituvat oman sektin oppien mukaisesti). Vastaavat PSI-voimat olisivat kahden tai jopa kolmen polun voimien hallinta ja sellainen psyykikko-Gandalfin olemus.

### Tuuri (1-3 pistettä)

Tuuri on lähinnä pelitekninen arvo, eli käyttämällä tuuripisteitä saa bonusnoppia heittoihinsa. Pisteitä voi käyttää useampia yksittäiseen heittoon.

1. Normi-ihmisen tuuri, joskus (kerran pelikerrassa) vähän lykästää. 1d bonusta pelikerrassa.
2. Voi pojat ja jummi jammi, hän on syntynyt onnellisten tähtien alla! Tämä henkilö mahdollisesti viihtyy kolikkopelien äärellä. 2d bonusta pelikerrassa.
3. Lykästää jo niin paljon että tämä voisi melkein olla rinnasteinen Voima kolmoselle. Pyhä Hanhivaaran Hannu olkoon kanssanne. 3d bonusta pelikerrassa.

Erikoiset voimat heitetään lähtökohtaisesti yhdellä nopalla, mutta pelaaja voi käyttää joko hahmon Voimaa tai Tuuria ja lisätä heitettävien noppien määrää kuluttamalla pisteitä. Pisteet palautuvat pelikertojen välillä.

## Voimat (usko ja PSI)

Valtaosalla tunnetun maailman ihmisistä voima on 1. Uskonvoimat kuitenkin ovat samalla tapaa tunnustettu tosiasia kuin magia fantasiamaailmassa - vahvaa uskoa on ja sitä käytetään, joskus pienempiin ihmeisiin ja joskus sellaisiin joista jäävät legendat elämään. Pancreatorin kirkon hyveillä tiedetään olevan jonkinlaisia korporeaalisia ilmentymiä, joita entisaikaan olisi varmaan nimitetty arkkienkeleiksi. 

Kaikki eivät kirkon oppeihin usko, agnostikkoja ja luonnontieteiden ihanteille omistautuneita on. Kukaan ei kuitenkaan ole vielä tyhjentävästi osannut selittää mitä muuta kuin uskoa ja sen manifestoitumista ihmeteot ovat. Tai että miksi tähdet ovat alkaneet himmetä.

PSI on taasen paljon harvinaisempi ilmiö - osittain siksi että sellaisia voimia pidetään kirkon toimesta hyvin, hyvin pahana asiana. Ja osittain varmaan siksi että PSI-voimien hallitseminen vaatii enemmän tietoista ja ankaraa harjoittelua. Voitaisiin toki spekuloida että ihmetekoihin kykenevien kirkon miesten ja naisten elämä on ehkä samanlaista harjoittelua, harjaantumista ja keskittymistä kuin mitä PSI-voimien hallitsemaan oppiminen vaatii, mutta kirkko ei varsinaisesti kannusta tällaiseen vertailevaan keskusteluun. 

Voimia ja tuuria voi käyttää pelisessiossa rajallisesti. Kosmeettinen uskon ja PSI-voimien ("liekki kämmenellä", rukous pikaisen parantumisen puolesta (ehkä vaikutusta, ehkä ei), kirkon pyhittäminen, jne) käyttäminen ei syö pisteitä. Sellainen voimienkäyttö jolla selvästi jonkinlaista pelimekaanista tai tarinallista vaikutusta, syö pisteen Voimaa. Normi-ihminen voi sitten oikein pinnistämällä tehdä yhden pienen ihmeen per pelikerta (ja vain jos se todella sopii hahmoon ja hetkeen - joskus se rippipappikin onnistuu karkoittamaan demonin) ja tuleva Pyhä Pistoleerus kykenee tekemään yhdestä kolmeen ihmetystä, tai sitten kertaalleen jotain todella ikimuistoista.

*TODO: pitää vielä miettiä mitä voiman käyttäminen pelimekaanisesti tarkoittaa - että tuleeko heittoa ja bonusnoppaa, vai tapahtuuko vain ihmeitä. Bonusnopat olisivat helpompia mutta vähän tylsä vaihtoehto - sitten se olisi vähän sama kuin tuuri.*

## Taistelu

*TODO: Taistelusäännöt vielä mietinnän alla. Että mennäänkö ihan yksinkertaisilla heitto - resoluutio, vai aletaanko laskeskelemaan vaurioita ja hipareita. Todennäköisesti ainakin ekalla kaudella mennään ihan simppeleillä heitoilla.*