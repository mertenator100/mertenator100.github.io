# Rurin provinssin maamiehen tietolaari vuodelle 915 Kurakin ajan mukaan. 

Faktalaatikko: Tiesithän että Kurakin aika alkaa Marin van Kurakin julistautumisesta Kurakin mantereen arkkiherttuattareksi? Kurakin suku johti aiemmin Kurak Holdings -yhtiötä, joka sai yhtiön mukaan nimetyn mantereen asutettavakseen avaruusajalla.

Faktalaatikko: Avaruusaika. Tiesitkö että me emme ole tämän maan alkuperäisiä asukkaita? Esi-isämme saapuivat Rhojamariin tuhansia vuosia sitten aikana, jolloin ihmiset olivat asuttaneet muitakin planeettoja. Omat juuremme ovat Urthin planeetalla. Tuhansia vuosia sitten maailmat kuitenkin ajautuivat sotaan, ja tähtienvälinen liikenne loppui tyystin. Olemmeko yksin maailmankaikkeudessa? Vain luoja tietää.

# Maamiehen kalenteri

## Talvi

*Tammikuu*

*Helmikuu*

*Maaliskuu*

*Huhtikuu*

Sipulikasvien kylvökausi alkaa yleensä alkukuusta, kun yöpakkaset väistyvät. Etelässä päästään kylvämään joskus jo Maaliskuussa, mutta pohjoisemmassa Rurissa yleensä vasta loppupuolella Huhtikuuta.

## Kevät

*Kevätkuu*

Koisokasvien kylvöaika. Ensimmäiset perunat saa peltoon jo kuunvaihteessa.

*Toukokuu*

Myöhäisperunoiden ja muiden lämpöä vaativien koisokasvien kylvöaika.

## Kesä

*Kesäkuu*

*Keski-kesänkuu*

*Heinäkuu*

Ensimmäinen satokausi alkaa.

*Elokuu*

## Syksy

*Satokuu*

Toinen satokausi alkaa. Sadonkorjuulomat.

*Syyskuu*

*Lokakuu*

## Talvi

*Marraskuu*

*Joulukuu*

*Talvikuu*

# Metsästäjän kaveri

Rhuuman ajo kannattaa tehdä heti satokauden päätteeksi sato-syyskuussa, kun varsat ovat tarpeeksi isoja ja kiima-aika on alkanut. Lauman saa yleensä parhaiten ajoon vetiseltä maalta ja ajoketju kannattaa järjestää huutoetäisyydellä, leveänä nauhana. Varustuksesta riippuen ajo tehdään kohti ruuti- tai jousiaseilla varustettuja passimiehiä, tai kohti kuivemmalle maalle kaivettuja ansakuoppia.

Raptorit viihtyvät yleensä kuivemmalla maalla, mutta ovat reviiritietoisia eivätkä yleensä lähde liian pitkälle juomapaikoistaan, joten ajossa niitä välttää parhaiten ajamalla laumoja poispäin joista ja järvistä. Liian kauas autiolle ei kuitenkaan kannata lähteä, sillä erämaassa voi törmätä seiväsliskoon - niiden liikkeet kuulee yleensä kaukaa, mutta pitkäjalkaisena seiväslisko liikkuu kokoonsa nähden yllättävän nopeasti, joten jos näkee puunlatvojen heiluvan vastatuuleen, kannattaa tehdä jo lähtöä. Jos kuulee seiväsliskon, kannattaa yrittää kiivetä puuhun ja toivoa parasta - liskot ovat hyvin aggressiivisia mailleen eksyneitä kohtaan.

Pemaneista, sitä vastoin, ei yleensä ole ihmisille vaaraa. Paitsi jos ihminen on huonossa kunnossa ja/tai yksin.

# Ennusteet vuodelle 915

## Pohjois-Rur, Ghazinin alue

Vähäluminen ja poikkeuksellisen lämmin talvi mahdollistaa kevätkylvöjen aloittamisen jo Huhtikuussa. Sademäärän ennustetaan jäävän tavanomaista pienemmäksi, joten vedet ovat matalalla heti keväästä alkaen, mutta kasteluun on silti syytä panostaa.

Boramin alueella raportoidaan tuulen nopeuksien kiihtyneen, ja sademäärät ovat suuria. Aivan pohjoisimmassa Rurissa tilanne voi siis poiketa ennustetusta. Kirketonin alajuoksulle on tarkoitus lähettää retkikunta heti alkukeväästä kartoittamaan merelle pääsyä ja perustamaan rannikolle tukikohta kalastajia varten. Tukikohdasta pyritään myös varustamaan erillisretkikunta Noburyn alajuoksulle.

## Luoteis-Rur

Kirotun maan puolella yltyneiden tuulten ja sateiden ennustetaan tuovan lisää kosteutta myös luoteiseen Ruriin, ja aluuella onkin luvassa jonkin verran tulvia etenkin suurten jokien alueella. Metsästysseuroissa siis varovasti.

## Itä-Rur

Idässä kuivuus tulee vaivaamaan samalla tavalla kuin Ghazinin alueella, paikoitellen jopa pahemmin. Myös jokien vesi on matalalla, joten kalastusta harjoittavien tulee olla erityisen tarkkana - Kirotun maan alueilla pikatulvat ovat hyvin todennäköisiä, joten leiriytymistarpeita on syytä kuljettaa mukana. Suunnitelmissa on lähettää retkikunta Chawboverken yläjuoksulta kohti rajan väärälle puolelle jäänyttä Klastin kyläkeskusta, ja mahdollisesti siitä eteenpäin ainakin Winton-joen haaraumaan.

## Etelä-Rur

Etelässä kuumuus ja kosteus tulevat olemaan vielä tavallistakin vuotta hallitsevampia. Etelärannikon viidakoiden tuottama kosteus vaikuttaa laajalti.

Edellisvuonna raportoitu Kirotun maan työntyminen pohjoiseen tuntuu tauonneen ja menetykset keskittyivät lähinnä Gathamber-joen varrella sijainneisiin yhteisöihin, jotka jouduttiin talven aikana evakuoimaan. Evakuoidut asukkaat raportoivat äärimmäisten sääolosuhteiden kuten pätsimäisiin lukemiin kohonneiden päivälämpötilojen lisäksi nähneensä saaliseläimiä, jotka näyttivät olevan läheistä sukua raptoreille, mutt huomattavasti suurempia.